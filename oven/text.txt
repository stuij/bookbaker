~
Andersen

Duimeliesje


~
Er was eens een vrouw die heel graag een kindje wilde, maar ze wist helemaal niet waar ze dat vandaar moest halen.
Toen ging ze naar een oude heks en zei tegen haar: 'Ik zou zo vreselijk graag een kindje willen hebben. Wil jij me niet zeggen waar ik dat vandaan moet halen?' 'O ja, dat spelen we wel klaar,' zei de heks. 'Hier heb je een gerstekorrel, maar niet zo een als er op de akker van de boer groeit, of die de kippen te eten krijgen. Stop hem in een bloempot, dan zul je eens wat zien. 'Dank je wel,' zei de vrouw en ze gaf de heks twaalf stuivers, ging toen naar huis, plantte de gerstekorrel en er begon meteen een mooie, grote bloem uit te groeien. Die leek precies op een tulp, maar de bladeren zaten nog dicht, alsof hij nog in de knop zat. 'Wat een prachtige bloem,' zei de vrouw en ze kuste de mooie rode en gele blaadjes. Op het moment dat ze dat deed, gaf de bloem een harde knal en ging open. Het was echt een tulp, dat zag je, maar midden in de bloem, op het groene stoeltje, zat een piepklein meisje, heel fijntjes en heel teer. Ze was niet groter dan een duim en daarom werd ze Duimeliesje genoemd.



Een beeldig gelakte notendop kreeg ze als wieg, blauwe vioolblaadjes waren haar matras en een rozenblaadje was haar donzen dekbed. Daar sliep ze 's nachts, maar overdag speelde ze op de tafel, waar de vrouw een bord had neergezet met een hele krans van bloemen eromheen, waarvan de stengels in het water staken.
Er dreef een tulpblad in rond, daar kon Duimeliesje op zitten om van de ene kant van het bord naar de andere te varen. Ze had twee witte paardenharen om mee te roeien. Het zag er zoá leuk uit! Ze kon ook zingen, heel schattig en heel fijntjes, zoals nog niemand daar het ooit had gehoord. Op een nacht, toen ze in haar bedje lag, kwam er een lelijke pad door het raam gesprongen: er was een ruit stuk. Het was een griezelig grote, klamme vrouwtjespad. Ze sprong zo op tafel, waar Duimeliesje onder het rode rozenblaadje lag te slapen. 'Dat is een lieve vrouw voor mijn zoon, zei de pad, en toen pakte ze de notendop waar Duimeliesje in lag te slapen en sprong met haar het raam uit, de tuin in.

Er liep daar een grote, brede rivier, maar bij de oever was het drassig en modderig. Daar woonde de pad met haar zoon. Oei, die was ook akelig lelijk, hij leek precies op zijn moeder; 'koax, koax, brekke-ke-kexl', dat was alles wat hij te zeggen had toen hij dat schattige kleine meisje in de notendop zag. 'Praat niet zo hard, anders wordt ze wakker,' zei de oude pad. 'Ze zou nog weg kunnen lopen, want ze is zo licht als een zwanepluisje. We zetten haar in de rivier op een van de ronde bladeren van de waterlelie. Dat is voor haar, licht en klein als ze is, riet een eiland. Daar kan ze niet weglopen terwijl wij de nette kamer onder de modder opknappen, waar jullie je nestje gaan bouwen. In de rivier groeiden heel veel waterlelies met van die ronde, groene bladeren die op het water lijken te drijven. Het blad dat het verste weg was, was ook het allergrootste. Daar zwom de oude pad naar toe om de notendop met Duimeliesje neer te zetten. Die arme stakker werd 's morgens heel vroeg wakker en toen ze zag waar ze was, begon ze hartverscheurend te huilen, want aan alle kanten van dat grote groene blad was water. Ze kon helemaal niet aan land komen. De oude pad zat in de modder haar kamer mooi te maken met riet en gele lissen. Het moest er keurig uitzien voor die nieuwe schoondochter.
Toen zwom ze met haar lelijke zoon naar het blad waarop Duimeliesje zat; ze wilden haar mooie bedje hebben, dat moest klaar staan in de bruidskamer voor ze zelf kwam. De oude pad maakte in het water een diepe buiging voor haar en zei: 'Kier zie je mijn zoon, hij wordt je man en jullie gaan heel mooi wonen in de modder.' 'Koax, koax, brekke-ke-kex!' was alles wat de zoon te zeggen had.
Toen zwommen ze weg met haar snoezige bedje, maar Duimeliesje zat helemaal alleen op het groene blad te huilen, want ze wilde niet bij die enge pad in huis wonen of haar lelijke zoon als man hebben. De visjes die in het water zwommen, hadden de pad wel gezien en ze hadden gehoord wat ze zei. Daarom staken ze hun kopjes uit het water, ze wilden dat kleine meisje natuurlijk zien. Zodra ze haar te zien kregen, vonden ze haar heel schattig en het deed ze echt verdriet dat ze naar die akelige pad moest. Nee, dat mocht niet gebeuren. Ze vormden een kring rondom de groene stengel die het blad met Duimeliesje vasthield, knaagden met hun tanden de stengel door en toen dreef het blad met Duimeliesje de rivier af, ver weg naar waarde pad niet kon komen. Duimeliesje voer overal voorbij en de vogeltjes zaten in de struiken, zagen haar en zongen: 'Wat een snoezig juffertje!' Het blad met haar erop dreef steeds verder en zo kwam Duimeliesje in het buitenland.
Een mooi wit vlindertje bleef maar om haar heen fladderen, maar ten slotte ging het op het blad zitten, want het vond Duimeliesje zo aardig. Zij was heel blij, want nu kon de pad niet bij haar komen, en het was daar zo mooi waar ze voorbij voeren. De zon scheen op het water; het leek wel glanzend goud.
Ze nam het lint van haar middel, bond de ene kant om de vlinder en de andere maakte ze vast aan het blad.
Toen gleed het nog vlugger en zij ook, want zij stond immers op het blad. Op dat moment kwam er een grote meikever aanvliegen. Hij kreeg haar in het oog, sloeg meteen zijn klauw om haar smalle middel en vloog met haar de boom in, maar het groene blad dreef de rivier af en de vlinder vloog mee, want die zat aan het blad vastgebonden en kon niet loskomen. Ach, wat schrok die arme Duimeliesje toen de meikever met haar de boom invloog, maar ze was vooral bedroefd om die mooie, witte vlinder die ze aan het blad had vastgebonden; als hij niet los kon komen, zou hij van honger sterven. Maar dat deerde de meikever niet. Hij ging met haar op het grootste, groene blad van de boom zitten, gaf haar bloemenhoning te eten en zei dat ze allersnoezigst was, al had ze dan niets van een meikever. Later kwamen alle andere meikevers uit de boom op visite. Ze bekeken Duimeliesje en de meikeverjuffertjes trokken hun voelhoorntjes op en zeiden: 'Ze heeft maar twee pootjes, dat ziet er zielig uit.' 'Ze heeft geen voel hoorns,' zei een ander. 'Ze is zo smal om haar middel, jakkes, ze lijkt wel een mens. Wat is ze lelijk!' zeiden alle met kevervrouwtjes.
En Duimeliesje was nog wel zo snoezig. Dat vond de meikever die haar had meegenomen ook, maar toen alle anderen zeiden dat ze lelijk was, geloofde hij het ten slotte ook en wilde hij haar helemaal niet meer. Ze kon gaan en staan waar ze wilde. Ze vlogen met haar de boom uit en zetten haar op een madeliefje. Daar zat ze te huilen omdat ze zo lelijk was dat de meikevers haar niet wilden hebben, en toch was ze het mooiste dat je je kunt voorstellen, zo fijntjes en zo teer als het mooiste rozeblaadje. De hele zomer lang leefde die arme Duimeliesje helemaal alleen in het grote bos. Ze vlocht een bedje van grassprietjes en dat hing ze onder een groot hoefblad, dan werd ze niet nat van de regen. Ze peuterde de honing uit de bloemen en at die op, en dronk van de dauw die iedere morgen op de bladeren lag. Zo gingen de zomer en de herfst voorbij, maar toen kwam de winter, de lange, koude winter. Alle vogels die zo mooi voor haar hadden gezongen, vlogen weg. De bomen en de bloemen verloren hun blaadjes, het grote hoefblad waaronder ze had gewoond, verschrompelde en er bleef alleen een gele, verlepte stengel van over. Ze had het vreselijk koud, want haar kleren waren versleten en ze was zelf zo teer en tenger, die arme Duimeliesje; ze zou zeker doodvriezen. Het begon te sneeuwen en iedere sneeuwvlok die op haar viel, was voor haar net als een hele schep sneeuw voor ons, want wij zijn groot en zij was maar een duim lang.
Ze wikkelde zich in een dor blad, maar dat gaf geen warmte. Ze beefde van de kou.
Meteen buiten het bos waar ze nu was, lag een groot korenveld, maar het koren was allang weg; alleen de kale, droge stoppels staken nog uit de bevroren grond. Voor haar was dat net een heel bos om doorheen te lopen. 0, ze beefde zo van de kou! Toen kwam ze bij de deur van de veldmuis.
Dat was een gaatje onder de stoppels.
Daar woonde de veldmuis lekker warm, ze had haar hele kamertje vol koren, een mooie keuken en een provisiekamer.
De arme Duimeliesje ging bij de deur staan, als een arm bedelmeisje, en vroeg om een klein stukje gerstekorrel, want ze had al twee dagen niets te eten gehad. 'Arme stakker!' zei de veldmuis, want eigenlijk was het een goede, oude veldmuis. 'Kom jij maar in mijn warme kamer mee-eten.' Omdat ze Duimeliesje aardig vond, zei ze: 'Je mag van de winter bij me blijven, maar je moet mijn kamer mooi schoon houden en me verhaaltjes vertellen, want daar houd ik van.' Duimeliesje deed wat die goede, oude veldmuis verlangde en ze had het best naar haar zin. 'We krijgen gauw bezoek,' zei de veldmuis. 'Mijn buurman komt eens in de week op bezoek. Hij zit er warmpjes bij, beter dan ik. Hij heeft zalen van kamers en hij loopt in z&n prachtige zwartfluwelen jas. Als je hem tot man kon krijgen, dan was je binnen, maar hij kan niet zien. Je moet hem de allermooiste verhaaltjes vertellen die je kent.' Maar daar had Duimeliesje geen zin in. Ze wilde de buurman helemaal niet hebben, want dat was een mol. Hij kwam op bezoek in zijn zwarte bontjas, hij was heel rijk en heel geleerd, zei de veldmuis. Zijn woning was wel twintig keer zo groot als die van de veldmuis. Geleerd was hij inderdaad, maar de zon en de mooie bloemen kon hij niet uitstaan, daar sprak hij kwaad van, want die had hij nog nooit gezien.
Duimeliesje moest zingen en ze zong: 'Meikevertje, mei kevertje, vlieg!' en: 'Groen is gras, groen is gras'.

Maar de mol werd verliefd op haar, vanwege haar mooie stem, doch hij zei niets, want hij was een bedaard man. Hij had juist een lange gang gegraven van zijn huis naar het hunne en daar mochten de veldmuis en Duimeliesje wandelen wanneer ze wilden.
Maar hij vroeg haar niet bang te zijn voor de dode vogel die in de gang lag, een vogel met veren en snavel en al, die waarschijnlijk net dood was gegaan toen de winter begon en begraven was op de plek waar de mol een gang had gegraven.
De mol nam een stukje vermolmd hout in zijn mond, want dat geeft licht in het donker, en hij liep voorop en lichtte haar bij in de lange, donkere gang.
Toen ze bij de dode vogel kwamen, stootte de mol met zijn dikke snuit tegen de zoldering en duwde de aarde weg, zodat er een grote opening kwam waardoor het licht naar binnen scheen.
Midden op de grond lag een dode zwaluw, met zijn mooie vleugels stijf tegen zich aan, zijn pootjes en zijn kopje onder zijn veren getrokken.
Die arme vogel was vast van kou gestorven.
Dat deed Duimeliesje zo'n verdriet voor hem, ze hield zoveel van alle vogels, want die hadden de hele zomer zo mooi voor haar gezongen en getjilpt.
Maar de mol duwde er met zijn korte pootjes tegen en zei: 'Nu piept hij niet meer. Het is zielig om als vogeltje geboren te worden! God zij dank dat mijn kinderen dat niet zal overkomen. Zo'n vogel heeft alleen zijn gekierewiet en 's winters gaat hij dood van de honger. Dat kunt jij als verstandig man, gerust zeggen", zei de veldmuis. 'Wat heeft die vogel aan al zijn gekierewiet als de winter komt? Dan lijdt hij honger en kou; dat komt ervan als je her hoog in je bol hebt.' Duimeliesje zei niets, maar toen de twee anderen de vogel de rug toekeerden. boog ze zich voorover, duwde de veertjes die zijn kopje bedekten, opzij en kuste hem op zijn gesloten oogjes.
Misschien heeft hij deze zomer wel zo mooi voor me gezongen, dacht ze. Zoveel plezier heeft hij me bezorgd.
Die mooie, lieve vogel.
De mol stopte het gat waar het licht doorheen kwam weer dicht en bracht toen de dames naar huis.

~
Maar 's nachts kon Duimeliesje helemaal niet slapen.
Toen stond ze op uit haar bedje en vlocht van hooi een mooie, grote deken en die ging ze over de dode vogel heen leggen; ze legde zachte watten, die ze in de kamer van de veldmuis had gevonden, om hem heen, zodat hij warm zou liggen in de koude aarde. 'Vaarwel, mooie vogel!' zei ze. 'Vaarwel en dank je wel voor je prachtige gezang in de zomer, toen alle bomen groen waren en de zon lekker warm op ons scheen.' Toen legde ze haar hoofd tegen de borst van de vogel, maar ze schrok meteen heel erg, want het leek wel of er daarbinnen iets klopte.
Dat was het hart van de vogel.
De vogel was niet dood, hij was bewusteloos, en nu hij warm was, kwam er weer leven in hem. In het najaar vliegen alle zwaluwen naar de warme landen, maar als er een wordt opgehouden, dan krijgt hij het zo koud dat hij als dood neervalt en blijft liggen waar hij neerkomt, en dan bedekt de koude sneeuw hem.
Duimeliesje stond behoorlijk te trillen, zo geschrokken was ze, want de vogel was heel groot bij haar vergeleken; zij was immers maar een duim lang.
Maar ze raapte al haar moed bij elkaar, legde de watten dichter tegen de arme zwaluw aan en haalde een kruizemuntblad, dat ze zelf als dekbed had gebruikt, om over het kopje van de vogel te leggen.
De volgende nacht sloop ze weet naar hem toe en toen was hij springlevend, maar heel slap. Hij kon zijn ogen maar heel even opendoen om naar Duimeliesje te kijken, die met een stukje vermolmd hout in haar hand stond, want een andere lantaarn had ze niet. 'Dank je wel, lief kindje,' zei de zwaluw tegen haar. 'Ik heb het zo lekker warm gekregen. Ik kom gauw weer op krachten en dan kan ik weet vliegen in de warme zonneschijn.' '0 nee,' zei ze. 'Het is buiten heel koud, het sneeuwt en het vriest. Blijf jij maar in je warme bed, ik zal wel voor je zorgen. Ze bracht de zwaluw water in een bloemblad en hij dronk ervan en vertelde haar hoe hij zijn ene vleugel aan een doornstruik had opengehaald en hoe hij daardoor niet zo hard kon vliegen als de andere zwaluwen, die toen wegvlogen, ver weg naar de warme landen.
Ten slotte was hij op de grond gevallen, maar meer herinnerde hij zich niet en hij wist helemaal niet hoe hij hier was terechtgekomen.

De hele winter bleef hij daar, en Duimeliesje was goed voor hem en ze hield heel veel van hem.
De mol en de veldmuis kwamen er niets van te weten, want die hielden niet van die arme, zielige zwaluw. Zodra het voorjaar werd en de zon de grond verwarmde, nam de zwaluw afscheid van Duimeliesje, die het gat weet openmaakte dat de mol in de zoldering had gemaakt.
De zon scheen heerlijk naar binnen en de zwaluw vroeg of ze niet mee wilde. Ze kon op zijn rug zitten, ze zouden heel ver het groene bos invliegen.
Maar Duimeliesje wist dat het de oude veldmuis verdriet zou doen, als ze haar zo in de steek liet. 'Nee, dat kan niet,' zei Duimeliesje. 'Dag, dag, lief, mooi meisje,' zei de zwaluw en vloog de zonneschijn in.
Duimeliesje keek hem na en er kwamen tranen in haar ogen, want ze hield zoveel van die arme zwaluw. 'Kierewiet, wiet, wiet,' zong de vogel en hij vloog het groene bos in.
Duimeliesje was diepbedroefd. Ze mocht helemaal niet naar buiten in de warme zon. Het koren dat boven het huis van de veldmuis op de akker was gezaaid, groeide hoog op. Het leek een heel dicht bos voor dat arme, kleine meisje, dat immers maar een duim lang was. 'Deze zomer moet je aan je uitzet werken,' zei de veldmuis tegen haar, want de mol, die saaie mol met zijn zwartfluwelen pels, had om haar hand gevraagd. 'Je moet alles van wol en van linnen hebben. Je moet van alles voorzien zijn als je de vrouw van de mol wordt.' Duimeliesje moest aan het spinrokken en de veldmuis nam vier spinnen in dienst om dag en nacht te weven en te spinnen. Iedere avond kwam de mol op visite en dan had hij het er altijd over dat de zon lang niet zo warm zou schijnen als de zomer op haar eind liep. Nu brandde hij zo dat de aarde er hard als steen van werd. Als de zomer voorbij was, zou hij zijn bruiloft met Duimeliesje vieren; maar zij vond het helemaal niet prettig, want ze hield niet van die saaie mol. Iedere ochtend als de zon opkwam en iedere avond als hij onderging, sloop ze naar de deuropening en als de wind dan de toppen van het koren uit elkaar blies, zodat ze de blauwe lucht kon zien, dacht ze eraan hoe mooi licht het buiten was en dan wenste ze dat ze die lieve zwaluw weer te zien kreeg; maar die kwam nooit meer, die vloog vast ergens rond in het mooie, groene bos in de verte.
Toen het weer herfst werd, had Duimeliesje haar hele uitzet klaar.

'Over vier weken is de bruiloft,' zei de veldmuis tegen haar.
Maar Duimeliesje huilde en zei dat ze die saaie mol niet wilde. 'Nonsens,' zei de veldmuis. 'Nou niet eigenwijs zijn, want anders bijt ik je met mijn witte tand. Je zult er een fantastische man aan hebben. Zo'n zwartfluwelen pels heeft zelfs de koningin niet. Zijn keuken en kelder zijn goed voorzien. Je mag God wel op je blote knietjes danken.'

Toen zouden ze trouwen.
De mol was er al om Duimeliesje te halen. Ze ging diep onder de grond bij hem wonen en ze zou nooit meer in de warme zon komen, want daar hield hij niet van. Het arme kind was heel bedroefd. Nu moest ze afscheid nemen van die heerlijke zon, die ze bij de veldmuis tenminste nog in de deuropening had kunnen zien. 'Dag, heldere zon,' zei ze en ze strekte haar armen hoog uit. Ze liep ook een stukje van het huis van de veldmuis vandaan, want nu het koren gemaaid was, stonden er alleen nog droge stoppels. 'Dag, dag,' zei ze en ze sloeg haar armen om een rood bloempje dat daar stond. 'Doe de groeten aan die lieve zwaluw, als je hem ziet.' 'Kierewiet, wiet, wiet,' klonk het op hetzelfde moment boven haar hoofd. Ze keek op: het was de zwaluw die juist langs kwam. Zodra hij Duimeliesje zag. was hij heel blij. Ze vertelde hem hoe vreselijk ze het vond om die akelige mol als man te krijgen en dat ze diep onder de grond ging wonen waar de zon nooit scheen. Ze moest ervan huilen. 'De koude winter komt eraan,' zei de zwaluw. 'Ik vlieg ver weg naar de warme landen. Ga je mee? Je kunt op mijn rug zitten. Als je je vastbindt met je ceintuur, dan vliegen we gewoon weg van die akelige mol en zijn donkere hol, ver weg over de bergen naar de warme landen, waar de zon nog warmer is dan hier, waar het altijd zomer is en waar prachtige bloemen zijn. Vlieg maar met me mee, lieve kleine Duimeliesje. Je hebt mijn leven gered toen ik bevroren in die aardedonkere kelder lag.' 'Ja, ik ga met je mee,' zei Duimeliesje en ze ging op de rug van de vogel zitten, met haat voetjes op zijn uitgespreide vleugels. Ze bond haat ceintuur vast aan een van zijn sterkste veren en toen vloog de zwaluw hoog de lucht in, over bossen en meren, hoog boven de bergen waar altijd sneeuw ligt.
Duimeliesje bibberde in de koude lucht, maar toen kroop ze onder de warme veren van de vogel en alleen haar hoofd stak eruit al dat moois onder haar te kunnen zien.
Toen kwamen ze bij de warme landen.
Daar scheen de zon veel helderder dan hier, de lucht was twee keer zo hoog en langs sloten en hekken groeiden de lekkerste blauwe en witte druiven. In de bossen hingen citroenen en sinaasappels. het rook er naar mirte en kruizemunt, en op de weg liepen allerliefste kinderen met grote, kleurige vlinders te spelen.
Maar de zwaluw vloog nog verder en het werd steeds mooier. Onder de prachtige groene bomen aan het blauwe meer stond een schitterend, witmarmeren paleis uit de oude tijd.
De wijnranken slingerden zich om de pilaren.
Daarboven waren er veel zwaluwnestjes en in één daarvan woonde de zwaluw die Duimeliesje op zijn rug had. 'Dit is mijn huis,' zei de zwaluw, 'maar als je nu zelf de allermooiste bloem uitzoekt die daar beneden groeit, dan zet ik je daar af en dan krijg je het zo prettig als je je maar kunt wensen.' 'Wat fijn!' zei ze en ze klapte in haar handjes.

Er lag daar een grote. witmarmeren zuil, die was omgevallen en in drie stukken was gebroken, maar daartussen groeiden de mooiste witte bloemen.
De zwaluw vloog er met Duimeliesje heen en zette haar op een van de grote bladeren, maar wat was ze verbaasd! Er zat een klein mannetje midden in de bloem, zo wit en doorzichtig, hij leek wel van glas. Hij had een beeldig gouden kroontje op zijn hoofd en de mooiste doorzichtige vleugels aan zijn schouders; zelf was hij niet groter dan Duimeliesje. Hij was de engel van de bloem. In iedere bloem woonde zo'n mannetje of vrouwtje, maar deze was koning over alle andere. 'Goh, wat is hij mooi!' fluisterde Duimeliesje tegen de zwaluw.
De kleine prins schrok vreselijk van de zwaluw, want dat was bij hem vergeleken natuurlijk een reuzenvogel; hij was zelf zo klein en tenger.
Maar toen hij Duimeliesje zag, was hij erg blij: ze was het allermooiste meisje dat hij ooit had gezien.
Toen nam hij de gouden kroon van zijn hoofd en zette hem op het hare. Hij vroeg hoe ze heette en of ze zijn vrouw wilde worden.
Dan zou ze koningin over alle bloemen zijn.
Dat was pas een man heel wat anders dan de zoon van de pad of de mol met zijn zwartfluwelen pels! Daarom zei ze ja tegen die mooie prins en uit iedere bloem kwam er een dame of een heer, zo lieflijk dat het een lust was om te zien. Iedereen bracht Duimeliesje een presentje, maar het beste cadeautje bestond uit een paar mooie vleugels van een grote, witte vlieg.
Die werden aan Duimeliesjes rug vastgemaakt en toen kon ze ook van de ene bloem naar de andere vliegen. Het was zo'n feest en de zwaluw zat boven in zijn nestje voor ze te zingen, zo goed en zo kwaad als het ging: in zijn hart was hij toch bedroefd, want hij hield zoveel van Duimeliesje en hij had nooit van haar gescheiden willen worden. 'Je moet geen Duimeliesje heten,' zei de engel van de bloem tegen haat, 'dat is een lelijke naam en jij bent zo mooi. We zullen je Maja noemen.' 'Dag, tot ziens,' zei de zwaluw en vloog weet weg uit de warme landen, vet weg, terug naar Denemarken.
Daar had hij een nestje boven het raam waar de man woont die sprookjes kan vertellen en voor hem zong hij: 'Kierewiet, wiet, wiet', en daar komt dit hele verhaal vandaan.


